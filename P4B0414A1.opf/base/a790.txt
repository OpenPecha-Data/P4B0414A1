Contents1 gleng bslang ba/2 skabs su bab pa'i don/2.1 mngon mtho'i go 'phang ji ltar bskrun pa'i tshul/2.2 rten de la nges legs kyi yon tan ji ltar brnyes pa'i tshul/2.2.1
rang gi thugs rgyud ji ltar sbyangs pa'i tshul/2.2.1.1 theg pa thun mong gis thugs rgyud ji ltar sbyangs pa'i tshul/2.2.1.2 thun mong ma yin pa sngags kyi theg pas smin cing
grol bar mdzad pa'i tshul/2.2.1.2.1 dbang gis thugs rgyud ji ltar smin pa'i tshul/2.2.1.2.2 de nas rgyud la ji ltar sbyangs pa'i tshul/2.2.1.2.3 man ngag thugs nyams
su ji ltar bzhes pa'i tshul/2.2.1.2.3.1 thun mong gi dngos grub brnyes pa'i tshul/2.2.1.2.3.2 mchog gi dngos grub brnyes pa'i tshul lo/2.2.2 gzhan ji ltar rjes su bzung ba'i
tshul/2.2.2.1 thun mong gi theg pas rjes su bzung ba'i tshul/2.2.2.2 thun mong ma yin pa'i theg pas rjes su bzung ba'i tshul/

//dpal ldan bla ma dam pa ku ma ra ma ti'i rnam par thar pa ngo mtshar bkod pa'i sprin gyi rnga sgra zhes bya ba bzhugs so//

na maH gu ra we/dpal ldan bla ma dam pa ku ma ra ma ti'i zhal snga nas kyi rnam par thar pa mdo tsam du bya ba/ ngo mtshar bkod pa'i sprin gyi rnga sgra zhes bya ba/dus gsum
sangs rgyas thams cad kyi ngo bo bla ma dam pa'i zhabs la gus pas phyag 'tshal lo//gang la nyes pa'i rdul tsam ma mchis shing//rmad byung yon tan brgya yi mthar son kyang//lus
can rnams la rang dang 'tsham pa'i skur//ston mdzad bla ma'i zhabs kyi pad mor 'dud//'jam dpal gzhon nu'i gser gyi mngal bzung bas//dri med legs par sbyangs pa'i
blo gros can//phyi nang chos kyi de nyid ston mkhas pa//mtshungs med dam pa'i yon tan ji snyed kun//mi zad tshig gi mchog sbyin grub pa yis//bskal brgyar brjod kyang pha
mtha' dpog ma nus//'on kyang tha mal 'gro la thun mong du//snang tshul mdo tsam brjod kyis gus pas nyon// //de yang 'di ltar/khyod kyis nges par sgrib pa gnyis//bag chags
bcas pa

gtan spangs kyang//skal bzang dad pa'i 'dzum phreng la//lhag parlhag pa chags pa'i dpal 'di shar//ces bya ba smras te/ nges pa'i don du na/ dus gsum sangs rgyas thams cad kyi
mkhyen brtse ma lus pa gcig tu bsdus nas/ snyigs ma'i dus la bab pa na 'gro ba rang rang dang 'tshams pa'i skur bstan nas sems can gyi don mdzad pa ni bsam gyis mi khyab
pas/ bla ma dam pa dus gsum sangs rgyas thams cad kyi ngo bor bzhugs pa yin mod kyi rang cag rnams la thun mongs du ji ltar snang ba'i tshul mdo tsam brjod pa la gnyis/
1gleng bslang ba dang/ 2skabs su bab pa'i don no//1dang po ni/'dzam gling dum bu bcu gnyis por//stong phrag bka' lung rtsol mkhas pa'i//dpal ldan dang po'i sangs rgyas
kyi//phrin las yongs su rdzogs pa ni//mi bdag grags pa'o//zhes smras te/ de'ang 'dzam bu'i gling gi sa'i khyon chen po bcu gnyis su/ rdzogs ldan dang/ gsum ldan dang/ rtsod
ldan gyi dbye bas nyi khri dang chig stong drug brgya'i lo rnams su bar mtshams med par mtha' yas pa'i sems can smin sgrol gyi lam la 'god pa'i thabs gzhan dang thun mong
ma yin pa ston pa dpal ldan dang po'i sangs rgyas kyi phrin las yongs su rdzogs par mnga' ba ni/ mi'i bdag po grags pa zhes yongs su grags pa

ste/ rje btsun 'jam pa'i dbyangs so//de yis kyang//shambha lar grags shAkya yi//rin chen brtsegs pa'i khang bzangs su//dbang bskur rig 'dzin brnyes pa zhig//dpal ldan sa yi
khyon 'dir 'khrungs//zhes smras te/ 'jam dpal dbyangs des kyang/ kai la sha'i ri'i rtse mor rin chen sna tshogs las grub pa'i gzhal yas khang/ shambha la zhes rnam par grags
pa shAkya rnams kyis yongs su bzung ba'i rig pa 'dzin pa'i grong khyer chen po'i dbus su nyi ma'i shing rta la sogs pa'i drang srong bye ba phrag phyed dang bzhi dbang
bskur zhing/ grol bar mdzad pa las/ de'i nang nas rig pa 'dzin pa brnyes pa'i grub pa'i dbang po zhig/ gangs ri'i phreng bas bskor ba'i yul ljongs 'dir bsams bzhin du
skye ba bzhes pa ni kun mkhyen rin chen shAkya zhes mtshan yongs su grags pa de nyid yin no//de la yon tan gyi khyad par ci zhig mnga' zhe na/ smras pa/dri zhim gyis bsgos
pad mo'i mtshor//bung ba'i tshogs bzhin de la yang//rdo rje 'chang dbang bka' grub pa'i//rig pa 'dzin pa kun gyis so//zhes smras te// bung ba dga' bar byed pa'i dri zhim
gyis phyogs kun tu khyab pa'i pad mo'i tshal du bung ba'i tshogs rnams ngang gis 'du ba bzhin du/ yi dam gyi lha dang/ rdo rje 'chang chen po'i gsung gi mdzod la dbang
bsgyur ba'i rig pa 'dzin pa'i tshogs dpag tu med pas dngos su byin gyis brlabs pa ni bsam gyis mi khyab la/ de las kyang khyad par du dpal sha wa ri dbang phyug gis bal bod
kyi mtshams su sprul pa'i dkyil 'khor chen po mngon par sprul nas dbang bskur zhing/ so sor sdud pa dang bsam gtan la sogs pa'i rnal 'byor yan lag drug gi gdams pa yongs
su rdzogs par mnos nas dben zhing

nyams dga' la bkra shis pa'i dge mtshan du ma dang ldan pa'i spyang lung dpal gyi ri khrod kyi sa phyogs 'di nyid du lo bco brgyad kyi bar du skyil mo krungs gcig las ma g.yos
par sgrub pa rtse gcig tu mdzad nas/ bcu gsum rdo rje 'dzin pa'i sa brnyes par mdzad la/ de nas lcags mo glang gi lo la mya ngan las 'da' ba'i tshul ston par mdzad pa
yin no//de yi mthu yis gnas 'dir yang//mchog dang thun mong ji snyed pa//rgya mtsho che la chu bo bzhin//'bad pa med par ngang gis so//de yang rgya mtsho chen por chu bo
bzhi rang gi ngang gis 'bab pa bzhin du skyes bu chen po des byin gyis brlabs pa'i gnas 'dir yang/ ka lA pa yi grong khyer chen po ji lta ba bzhin du dpa' bo dang rnal 'byor
ma'i tshogs dpag tu med pa rang gi ngang gis 'du zhing byin gyis rlob par byed pa lung dang rtogs pa'i yon tan rnams ngang gis gong nas gong du rnam par 'phel zhing
thun mong gi dngos grub ji snyed pa 'bad par ngang gis 'du ba ni yid bzhin gyi rgya mtsho ji lta ba bzhin no//kun mkhyen de yi 'phrin las kyi//mdzad pa'i lhag ma ma lus pa//bsams
bzhin yongs rdzogs mdzad pa ni//dpal ldan gzhon nu blo gros so//zhes bya ba smras te/ ji skad du bshad pa'i skyes bu chen po des kyang// rang nyid kyis mchog gi
dngos grub brnyes pa'i sa phyogs 'di nyid du skal pa dang ldan pa rnams rjes su bzung ba'i phrin las kyi lhag ma 'ga' zhig bsgrub par bya ba'i phyir dang/ gzhan ngor lam
lhag ma 'ga' zhig lus pa lta bur snang ba de slar yang rten khyad par can gyi rten la thugs nyams bzhes te/ zung 'jug gi sku mngon du mdzad pa'i phyir bsams bzhin du sa cha
'di nyid du skye ba bzhes pa ni bdag cag gi bla ma dam pa nyid yin par nges so//2gnyis pa la/ 2.1mngon mtho'i go 'phang

ji ltar bskrun pa'i tshul dang/ 2.2rten de la nges legs kyi yon tan ji ltar brnyes pa'i tshul gnyis las/2.1dang po ni/ ji skad bshad pa'i skyes bu chen po des dgos pa 'ga'
zhig gi phyir/ rang nyid dpal sha wa ri dbang phyug gis smin cing grol bar mdzad pa'i gnas/ bal po'i grong khyer chen po zhig gi nye logs su skye ba yongs su 'dzin par mdzad
do//de nas re zhig na kha ba can gyi ljongs su gshegs pa'i dus la bab par gzigs nas/ lo brgyad lon pa'i bal po gzhon nu ma de/ sa phyogs 'di nyid du yum gyi mngal du
bzung ba'i snang ba shar bar gyur to//zhes bla ma dam pa nyid kyi thugs nyams kyi snang ba tshad mas grub pa nyid yin no//'di'i rigs kyi khyad par ni//kha ba ri bo'i spo
la bzhin//bsams bzhin skye ba bzhes pa yang//ma smad sa yi rigs la'o//zhes smras te/ de nas bal po gzhon nu ma de'i?des rigs kyi khyad par ni/ 'phags pa 'jig rten dbang phyug
gi sprul pa la stod sprul sku dmar po zhes 'dzam bu gling na nyi ma ltar grags pa de'i sras gnyis las chung ba rong chung sangs rgyas zhes pa'i sras kyi brgyud pa 'phags
pa 'jig rten dbang phyug gis byin gyis brlabs pa bar ma chad du byon pa'i brgyad pa slob dpon dge bsnyen mgon po zhes bya ba'i rigs la gzigs par mdzad do//yum gyi khyad
par ni/bung ba'i tshogs rnams pad ma'i tshal//snyeg par byed kyi dug mtshor min//rgyal ba'i sras po ma lus pa//rgyal yum kho na'i mngal du'o//de bzhin du skyes bu chen
po 'di yang dad pa dang snying rje dang/ bsam gtan la sogs pa 'phags pa'i sras rnams bskrun par nus pa'i yon tan dang ldan pa zhig kho na'i mngal du 'jug par mdzad gyi/
gzhan la ma yin no//de yang 'di ltar thos te/ lo bza' rdo rje bu 'dren zhes pa gzhon nu ma nas dad pa dang snying rje ngang gis 'phel zhing/

theg pa chen po'i chos la mtha' gcig tu gzhol ba des sbyor ba yan lag drug pa'i rnal 'byor nyams su blangs pas rlung sems bde ba chen por 'dres shing sngon dang phyi mtha'
rig pa'i mngon shes thogs med du shar te/ bdag gi lus la bu skyedskyad na rgyal ba'i bstan pa la mchog tu bya ba byed par nus pa'i skyes bu chen po gsum 'byung bar 'gyur
ro snyam du nges pa yin no//de nas des re shig gi tshe/ 'phan yul dmar zhogs kyi sar khyim thab du byas te/ 'phags pa snying rje chen pos byin gyis brlabs pa'i slob dpon
chen po dngos grub zhes pa dang lhan cig tu 'grogs pas/ sras che ba dmar ston kun dga' bsod nams zhes bgyi ba/ sgra dang/ tshad ma dang/ 'dul ba dang/ mngon pa dang/ dbu
ma tshig gsal 'jug bzhi gsum thugs su chud cing/ mngon par rtogs pa'i yon tan du ma dang ldan pa zhig 'khrungs te/ rgyal ba'i bstan pa la bya ba rgya chen mdzad nas dgung
lo nyi shu rtsa brgyad pa la/ byang ngam rings su sku gshegs so//yang yab de nyid dpar grogs pa las/ sras chung ba dmar ston rgya mtsho rin chen zhes bgyi ba kha ba can
gyi ljongs na nyi ma ltar gsal ba'i grags pa'i gdugs dkar g.yo ba zhig 'khrungs te/ des ni bde bar gshegs pa'i gsung rab ma lus pa thugs su chud cing/ mtshan bcas dang mtshan
med gyi rnal 'byor la skad cig kyang g.yel ba mi mnga' bas mngon par rtogs pa'i bang mdzod du ma la dbang 'byor zhing/ khyad par du/ 'dul ba dang/ mngon pa'i bshad nyan
dgung lo bdun cu don drug gi mthar thug gi bar du mdzad pas/ deng sang rgyal ba'i bstan pa la bya ba byed par nus pa'i bshes gnyen mtha' dag gis de'i zhabs rdul spyi
bor ma blangs gcig kyang med pa yin no//yang yum des slob dpon

dngos grub kyi sras lhag pa'i lha du mas rjes su bzung ba dgung lo bco brgyad pa la mkha' spyod kyi gnas su dpa' bo dang rnal 'byor ma'i tshogs dpag tu med pas spyan 'dren
par 'gyur ba dge bsnyen mgon po zhes pa zhig dang mnyam du 'grogs pas bdag cag gi bla ma dam pa 'di chu pho byi ba'i lo la sku 'khrungs pa yin no//2.2gnyis pa la/ 2.2.1rang
gi thugs rgyud ji ltar sbyangs pa'i tshul dang/ 2.2.2gzhan ji ltar rjes su bzung ba'i tshul dang gnyis/2.2.1dang po la 2.2.1.1theg pa thun mong gis thugs rgyud ji ltar
sbyangs pa'i tshul dang/ 2.2.1.2thun mong ma yin pa sngags kyi theg pas smin cing grol bar mdzad pa'i tshul lo//2.2.1.1dang po la/khrims ni rgyu dang mi rgyu'i sa bzhin
du//yon tan kun gyi gzhi rten lags par gsungs//zhes 'byung ba ltar/ thog mar yon tan thams cad kyi rten so sor thar pa'i tshul khrims la rim gyis slob par mdzad de/ de yang
'di ltar/'dzin mar lhun po'i dpal bzhin du//khyod zhabs tshul khrims gzhi la'o//zhes smras te/ de yang gzhon nu'i dus nyid nas sngon goms pa'i dbang gis chos 'chad pa
dang/ dbang bskur ba dang/ sdom pa 'bogs pa dang/ ting 'dzin la snyoms par 'jog pa la sogs pa'i tshul gyis rtse bar mdzad kyi/ tha mal pa'i rtsed mo gzhan gyis ni ma yin
no//de nas dgung lo brgyad pa'i tshe/ brgya byin gyi gzhu ltar mngon par bkra ba'i srid pa'i 'byor pa 'di yang dug gi ro mngar bzhin du slar yang 'khor ba'i gnas su 'phen
pa'i rgyur gzigs shing ma rgan sems can thams cad sdug bsngal gyi rgya mtsho chen po las 'don par bya'o snyam du dgongs pa'i nges 'byung bcos ma ma yin pa thugs rgyud la
'khrungs te/ bstan pa'i bdag po mkhan chen seng ge dpal ba'i drung du/ bslab pa'i gzhi lnga 'dzin pa'i dge bsnyen gyi

sdom pa dang/ rab tu byung ba'i rtags yang dag par 'dzin pa'i rab byung rnam par dag pa mnos te/ gzhon nu blo gros zhes grags pa'i gdugs dkar phyogs thams cad du gsal bar mdzad
do//de nas mkhan chen de nyid kyis/ kun mkhyen chen po'i dngos kyi gdan sa pa rin po che bsod nams seng ge zhes lha dang bcas pa'i gtsug rgyan de nyid la gtad de/ bslab
pa'i gzhi bcu la slob pa'i dge tshul nyid du bsgrubs pa yin no//de yang sngon nas goms pa'i dbang gis 'bad rtsol med par bag yod kyi gzhi la phyogs mthun gyi nyes pa
phra mos kyang ma gos par mdzad de/ snga shol dang bcas pa'i dgung lo nyi shu pa la/ mkhan po chen po rnal 'byor byang chub seng ge'i gdan sa na bzhugs pa mkhas shing brtan
pa'i yon tan ldan pa'i mkhan chen dgung gsher ba kun dga' rgyal po'i drung du mkhan po zhus/ rigs pa dang grol bar smra ba'i dmar ston dpal ldan rin chen zhes grags pa'i
rgyal mtshan srid rtse'i bar du bsgreng ba la mkhas pa des las kyi slob dpon mdzad/ 'dul mngon rgya mtsho'i mthar son slob dpon shAkya rin chen pas gsangs te ston pa mdzad
do//chos gsum ldan gyi dge 'dun las mngon du gyur pa'i chos bcus bsnyen par rdzogs pa dge slong gi dngos po rnam par dag pa thugs rgyud la bskrun pa yin no//nyin mor
byed pa'i dkyil 'khor la//ri bong gzugs kyis gos pa med//khyod thugs chu shel dag pa la//nyes pa'i tsha zer ga la mnga'//de nas dpal gro sa'i chos sde chen por gnas kyi
slob dpon/ dmar stonbston chos rje'i drung du/ lo bcu lhag gi bar du gnas dang gnas pa'i tshul khrims mtha' dag la gnas shing dran pa dang shes bzhin la sogs pa'i nang gi
nyer len phun sum tshogs pa la brten te/ 'dod pa bsod nyams kyi

mtha' dang/ ngal zhing dub pa'i mtha' spangs nas rgyal bas gnang ba'i bde bar gnas pa'i rkyen gyis 'tsho zhing/ gso sbyong dang/ dgag dbye dang/ dbyar gyi khas len la sogs
pas bslab pa yongs su sbyang bar mdzad de/ nyes lhung phra mos kyang thugs rgyud la sgrib par mi 'gyur zhing/ kun spyod rnam par dag pa 'phags pa nye bar 'khor ltar bzhugs
pa yin no//de ltar na/so sor thar pa rigs bdun gyi//rtag tu sdom gzhan ldan pa la//byang chub sems dpa'i sdom pa yi//skal ba yod kyi/zhes gsungs pa ltar/ byang chub sems
dpa' chen po lo pa spyan snga gnam gang pa rin chen rgyal po'i drung du/ sems tsam lugs kyi sems bskyed kyi sdom pa rnam par dag pa mnos te/ ji skad du/byang chub sems
bskyed gyur pa'i skad cig la//'khor ba'i btson rar bsdams pa'i nyams thag rnams//bde gshegs rnams kyi sras zhes brjod bya zhing//'jig rten lha mir bcas pas phyag byar 'gyur//zhes
'byung ba ltar/ byang chub sems dpa' chen por mnga' gsol te/ lha dang bcas pa'i 'jig rten gyis phyag bya ba'i 'os su gyur pa yin no//tshul gnas thos dang bsam ldan
pas//zhes 'byung ba ltar/ gzhi tshul khrims rnam par dag pa dang ldan pa'i rten la thos bsam ji ltar mdzad ce na/ smras pa/chu chen rnams kyis chu bo'i gter//snyeg par
byed kyi rdzing bur min//yon tan kun kyang 'bad med par//khyod thugs rgya mtsho'i dpal gyis 'thungs//zhes bya ba smras ste/ de yang 'di ltar/ bstan pa'i bdag po chen por
mnga' gsol ba dmar ston dbu ma pa chen po'i drung du/ rtsa ba'i lung so sor thar pa rnam pa gnyis/ bshad pa'i lung sde bzhi/ dge slong ma'i rnam par 'byed pa/ de'i phyogs
mthun dang bcas pa/ bka' 'bum sde'i don thugs su chud par mdzad cing/ bstan bcos mdo rtsa ba/ tshig le'ur byas pa me tog phreng rgyud/

dge tshul gyi tshig le'ur byas pa che chung rgya cher 'grel pa/ shes rab byed pa/ 'grel chungtshung yon tan 'od ma/ mngon pa mdzod/ rang 'grel/ 'grel bshad gnyis dang bcas
pa mtha' chod par gsan cing/ mngon pa kun las btus/ spyod 'jug/ dbu ma rtsa 'jug bzhi gsum 'grel pa dang bcas pa/ bslab btus/ skyes rabs/ rnal 'byor spyod pa'i sa chen po
sogs/ theg pa che chung gi chos mang du gsan te/ dga' skyor zul la sogs pa 'dul mngon gyi grwa sa chen po rnams su grwa skor mdzad de/ mkhas pa'i grags pas khyab par mdzad
pa yin no//rgya mtsho chen po chu yi gter//yin kyang chu bos ngoms pa med//de bzhin yon tan rgya mtsho'i gter//yon tan ma lus bsdud par byed//zhes smras te/ de lta na'ang/
mkhas pa'i nga rgyal gyi rlom pa med par/ de'i dus kyi rtog ge pa thams cad kyi gtsug gi nor bur gyur pa/ byang ngam rings pa zla ba mgon po'i drung du thegs te/ gsung
rab thams cad la blta ba'i mig lta bur gyur pa/ rgyas pa'i bstan bcos tshad ma rnam 'grel/ 'grel pa 'grel bshad dang bcas pa brgyad mtha' chod par gsan cing/ rtog ge smra
ba la 'gran pa'i zla thams cad dang bral bar gyur ro//de nas dpal sa skya'i tshogs chen po'i rigs pa smra ba brgya phrag gnyis dang bcas pa'i stong phrag gcig gi dbus
su dka' chen gsum gyi bshad pa mdzad de/ thal ngag dbang po'i rdo rjes dregs pas myos pa'i phyir rgol ba stobs ldan dpung tshogs dang bcas pa pham par mdzad cing gus pa'i
cod pan gyi rtse mo la khyod kyi yon tan mngon par sgrog pa'i g.yer kha'i sgra snyan phyogs bcur bsgrags pas dbus pa blo gsal rtsod pa'i seng ge zhes yongs su grags pa
yin no//de nas de tsam gyis kyang khengs pa med par mngon par mtho ba dang nges par legs pa'i yon

tan du ma'i dpal gyis mdzes pa mkhan thog pa mkhan chen rgyal mtshan bzang po zhes snyan pa'i ba dan srid pa gsum na g.yo ba de'i drung du/ mtshan nyid theg pa'i chos du ma
gsan pa ni bsam gyis mi khyab cing/ khyad par du shes rab kyi pha rol tu phyin pa'i mdo dang/ mngon par rtogs pa'i rgyan gyi man ngag 'grel pa che chung dang bcas pa bu
Ti ki steng nas mtha' chod par gsan te/ dpal gsang phu ne'u thog dang chos grwa rtse thang gi chos sde chen po dang/ bde ba can rnams kyi tshogs pa rgya mtsho lta bu'i dbus
su dka' chen bzhi'i bshad pa yongs su rdzogs par mdzad de/ bde bar gshegs pa'i gsung rab dgongs 'grel dang bcas pa thams cad la mkhas par mdzad pa yin no//gzhan yang rje
btsun red mda' pa dang/ rje btsong kha pa la sogs la gsan pa ni mangs te rgyas par ma bris so//2.2.1.2gnyis pa thun mong ma yin pa'i theg pas thugs rgyud sbyangs pa'i
tshul la/ 2.2.1.2.1dbang gis thugs rgyud ji ltar smin pa'i tshul dang/ 2.2.1.2.2de nas rgyud la ji ltar sbyangs pa'i tshul/ 2.2.1.2.3man ngag thugs nyams su ji ltar bzhes
pa'i tshul dang gsum mo//2.2.1.2.1dang po ni/ 'dzam bu'i gling chos bzhin du skyong bar mdzad pa ta'i ming rgyal po'i cod pan la zhabs kyi rdul phreng rnam par bkod cing/
mtha' yas pa'i 'gro ba mtha' dag gi 'dren par gyur pa theg chen chos kyi rgyal po kun dga' bkra shis rgyal mtshan dpal bzang po'i drung du/ dbu ma lugs kyi sems bskyed
lan gnyis kyis byang chub kyi thugs 'byongs par mdzad cing/ byang sems kyi bslab pa mtha' dag la rim gyis slob pa'i rten khyad par can gyi rten la/ kyai'i rdo rje man ngag
lugs kyi rdul tshon gyi dkyil 'khor du mngon par dbang bskur zhing dam tshig dang sdom pa ma lus pa mnos te/ rdo rje 'chang chen po'i gsung gi gsang ba'i mdzod chen po

la ci dgar gzigs pa'i sgo phye ste/ de nas de nyid kyi drung du/ rgyud sde bzhi dang 'brel ba'i dbang bskur ba ni bsam gyis mi khyab ste/ rgyas par gsan yig las shes so//de
nas mkhan chen rgyal bzang pa'i drung du dpal dus kyi 'khor lo'i rdul tshon gyi dkyil 'khor du mngon par dbang bskur ba yongs su rdzogs par mnos shing// dbang phran dang/
byin rlabs dang/ rjes gnang la sogs pa bsam gyis mi khyab pa gsan no//de nas thang po cher/ gangs can mkhas pa'i dbang po dpag tu med pas zhabs kyi pad mo la gtugs pa/
thang po che ba bla ma nyi ma pa'i drung du/ gsang ba 'dus pa mi bskyod rdo rje'i dkyil 'khor du mngon par dbang bskur zhing/ gzhan yang dbang dang byin brlabs la sogs pa
mang du gsan no//khyad par 'khor lo sdom pa'i rgyud che chung la legs par sbyangs so//2.2.1.2.2gnyis pa ni/ chos kyi rgyal po'i drung du/ rtsa ba'i rgyud brtag pa gnyis
pa nyid kyi Ti ka'i steng nas gsan cing/ bka' bzhi pa mdzo dpon pa'i drung du/ phyis mtha' chod par gsan pa yin no//mkhan chen rgyal bzangs pa'i drung du dus kyi 'khor lo'i
rgyud/ 'grel chen dri med 'od dang bcas pa mtha' chod par gsan cing/ thugs su chud par mdzad pa yin no//der ma zad mdor bsdus dang po'i bshad pa/ kyai'i rdo rje'i dka'
gnas kyi bshad pa sogs mang du gsan no//bla ma nyi ma'i drung du/ gsang ba 'dus pa'i rgyud sgron gsal dang bcas pa chag lo'i TI ka'i stengs nas mtha' chod par gsan cing/
rgyud phyi ma/ rdo rje phreng ba/ dgongs pa lung ston pa/ lha mo bzhis zhus/ de nyid bsdus pa'i rgyud/ sgrub thabs mdor byas mdo bsres/ rnam gzhag rim pa/ dkyil chog nyi
shu pa rnams gsan cing/ ngan song sbyong rgyud/ sam pu Ta rnams kyang gsan no//slob dpon sa skya

pa sang shes pa'i drung du/ rdo rje gur dang/ rdo rje mkha' 'gro ma la sogs pa gsan no//de dag ni mtha' chod par gsan cing slob gnyer yongs su rdzogs par mdzad pa dag yin no//gzhan
yang bla ma so so la chos gsan pa ni bsam gyis mi khyab ste/ rgyas par gsan yig las shes so//2.2.1.2.3gsum pa man ngag thugs nyams su bzhes pa'i tshul la//gang ngo
bang mdzod nor gyis te//khyod thugs man ngag du mas so//zhes smras te/ de yang dgung lo bcu gcig pa'i dus su// rin po che bsod nams seng ge'i drung du/ dus kyi 'khor lo'i
dbang gis rgyud yongs su smin par mdzad nas/ sbyor ba yan lag drug khrid cha lag dang bcas pa sngon goms pa'i dbang gis 'bad rtsol med par thugs nyams su bzhes pa la
brten nas/ so sor bsdus pa'i mthus gzung 'dzin gnyis su snang ba'i rnam par rtog pa thams cad 'gags shing du ba nas re khA nag po'i bar gyi rtags rnams mngon du shar te de
nyid kyi bsam gtan gyi mthus mi g.yo bar mnyam par bzhag pas/ khams gsum la 'dod chags dang bral bar gyur to//'on kyang de'i tshe na ji snyed pa'i snang tshul de dag la
sgyur 'dzin gyi rnam par rtog pa phra mo ma bral bar snang ngo zhes gsung ngo//de nyid kyi tshe na/ srog rtsol gyi mthus?mthu las rlung sems bde ba chen por 'dres pas rtsa
dbu ma'i mdud pa rang sar grol te/ phyi nang gi chos thams cad la thogs pa med pa'i blo gros thob pa yin no//der ma zad sngon dang phyi ma'i gnas mthong ba dang/ da ltar
gyi gnas skabs su yang yul khams gang na ji ltar yod pa'i tshul thams cad mun khang gi nang de nyid nas gsal bar gzigs te/ dper na nyid kyi gcen pos gro sa'i chos grwar
nyid kyi sku chos bsnams pa mthong bas de la ser sna'i rnam par rtog pa cung zad skyes so zhes gsung ba bzhin no//yang bla ma gro sa pa mkhas btsun pa'i drung du/

ni gu chos drug la sogs pa shangs pa'i chos skor ma lus pa dang/ yang dgon pa'i ri chos skor ma lus pa gsan cing/ chos drug gi nyams len la rtsal du bton pas 'od gsal chen
po'i ngang nas sangs rgyas kyi zhing rab 'byams du mar sku lus bye ba phrag brgyar sprul nas mchod pa dang/ bsnyen bkur ba dang/ theg pa chen po'i chos kyi dga' ston myong
ba la sogs pa la mthu thogs pa med pa thob pa yin no//de nas de tsam gyis kyang chog par 'dzin pa med par theg chen chos kyi rgyal po'i drung du/ lam 'bras bu dang bcas
pa'i gdams ngag man ngag dang bcas pa ma lus shing lus pa med par gsan cing thugs nyams su bzhes pas snod bcud kyi 'jig rten thams cad dkyil 'khor gyi 'khor lo'i rnam par
shar zhing/ lam dus kyi thun bzhir dbang bzhi nyams su blangs pas bde ba dang stong pa zung du 'jug pa'i dpal la rtag tu dgyes par rol zhing/ bde chen gyi sgrib pa rang
sar dag pa yin par nges so//de nas/'dod pa can rnams nor gyis ni//chog mi shes so khyed kyi thugs//sems can kun gyi don gyi phyir//dam chos bdud rtsi'i ro yis so//zhes smras
te/ 'dod pa can nor gyis chog shes med pa bzhin du/ man ngag de tsam gyis chog par 'dzin pa med par skyes dgu'i gtsug rgyan dam pa spyan snga ba chos kyi rje bsod nams
rgyal mtshan dpal bzang po'i drung du/ nA ro'i chos drug cha lag dang bcas pa ma lus par gsan cing thugs nyams su bzhes pas gtum mo la brten nas bde drod ngang gis 'bar
zhing/ sgyu lus la brten nas 'ja' tshon lta bu'i sku mngon du gyur te zung 'jug gi sku mngon du mdzad pa la mthu thogs pa med pa dang ldan pa zhig yin par nges so//gzhan
yang bla ma so so'i drung du lam gyi cha lag yongs su rdzogs pa'i man ngag gsan pa ni bsam gyis mi khyab ste/ gangs can

gyi khrod du ji snyed 'gyur ba'i man ngag gi cha brgyud pa ma nub pa rnams la bla ma dam pa 'dis ma gsan pa ni gcig kyang med pa yin no//slar smras pa/tshe 'dir rdo rje 'chang
dbang gi//go 'phang stsol mkhas gdams ngag kun//khyod kyi thugs la bsdus gyur na//bdag cag 'khor bar 'khyams kyi dogs//'on kyang nyin mo'i dpal 'bar ba//ji snyed pad
mo'i tshal gyi ni//khyed kyi dge legs ji snyed pas//bdag cag rnams dang thun mong ngo//zhes bya'o//'o na man ngag de dag thugs nyams su bzhes pa la brten nas yon tan gyi
khyad par ci zhig mnga' zhe na/ 2.2.1.2.3.1thun mong gi dngos grub brnyes pa'i tshul dang/ 2.2.1.2.3.2mchog gi dngos grub brnyes pa'i tshul lo//2.2.1.2.3.1dang po ni/ chen
po rnams ni mchog bsgrubs pas thun mong zhor la 'grub pa chos nyid du snang ste/ rtsa rlung thig le thams cad la dbang thob pas mi dang mi ma yin pa'i 'gro ba thams cad
dbang du bsdus te lha dang mi'i zas nor thams cad char bzhin du 'bab cing/ de'i tshe/ ma chags pa'i blos phyi nang gi bdog pa thams cad la mchod pa'i zhing dang dman pa
rnams la 'phangs pa med par gtong kyang/ bkod ma'i chu bzhin du longs spyod par mdzad pa nyid rnam par 'phel ba'i rgyur snang ngo//srog rtsol mngon du gyur pas 'chi ba med
pa'i dngos grub brnyes shing sku tshe 'dor len la dbang thob ste/ da lta brgyad cu rtsa lnga'i dus su yang lang tsho dar la bab pa bzhin du zo mdog bzang ba dang ldang
ba yang zhing sku nyams dang ldan par bzhugs pa 'di yin no//der ma zad/ bsgoms pa las byung ba'i shes rab phun sum tshogs pa mngon du gyur pa'i stobs kyis sngar sbyangs pa'i
gsung rab dag kyang bsnyel ba med par ches cher shin tu gsal bar gyur cing gzhan ngor ma sbyangs pa lta bur snang ba rnams kyang chos rgyun gyi ting nge 'dzin gyi mthu
la brten nas bla ma na 'phos pa'i dbang gis gang la yang thogs pa med pa'i

chos kyi mtsho chen po brdol ba yin no//de'i phyir 'di lta bu'i che ba'i yon tan mthong ba'i tshe na/phyi nang gzhung lugs brgya phrag gis//mgrin par brgyan pa'i dregs ldan
yang//dad pa'i cod pan dkar po la//zhabs skyes pad mo'i phreng ba len//zhes smras so//2.2.1.2.3.2gnyis pa mchog gi dngos grub brnyes pa'i tshul ni/ thun mong du 'di lta
bu'i che ba'i yon tan dang ldan pa'i rtags kyis/ sku bzhi ye shes lnga dang ldan pa'i rdo rje 'chang chen po'i go 'phang brnyes par gdon mi za mod/ de ji ltar brnyes pa'i
tshul la sogs pa 'dir ni gsal bar ma bris te gsang ba chen po'i snod du gyur pa dang ma gyur pa'i skye bo kun gyis blta ba dang/ nyan pa dang/ de la brten nas dad pa ngang
gis 'phel ba'i dmigs rkyen tsam du 'di tsam zhig bris pa yin pa'i phyir ro//2.2.2gnyis pa gzhan rjes su bzung ba'i tshul la/ 2.2.2.1thun mong gi theg pas rjes su bzung
ba'i tshul dang/ 2.2.2.2thun mong ma yin pa'i theg pas rjes su bzung ba'i tshul lo//2.2.2.1dang po la/dam pa rnams kyi 'phrin las ni//'bad pa med par ngang gis 'jug//dri
bzhon las byung dri zhim 'di//ched du bsgos pa yin nam ci//de yang bstan pa'i snying po legs par gsungs pa'i chos 'dul ba las gzhan dag rab tu byung ba dang/ bsnyen par
rdzogs par mdzad pa ni grangs las 'das shing/ mtshan nyid theg pa'i dbang du byas pa'i bshad nyan gyi ming du btags pa cher mdzad pa ni med mod kyi/ de lta na'ang sngar bshad
pa ltar dbus gtsang gi blo gsal zhing yid gzhungs la don du gnyer ba'i mkhas pa stong phrag gnyis kyis lhag pa'i khri phrag gcig gi dbus su bde bar gshegs pa'i gsung
rab rab 'byam gyi bshad pa rgya cher mdzad pas blo gsal de dag gi rgyud la legs par bshad pa'i rtogs pa 'khrungs pa ni bsam gyis mi khyab ste/ 'bras bu rgyu'i

rjes su byed pa'i phyir ro//2.2.2.2gnyis pa la/nyon mongs gdugs kyis cher gdungs pa'i//'gro la khyod kyi 'phrin las ni//ha ri tsan dan gyis bsgos pa'i//ma la ya yi rlung bzhin
'bab//zhes smras te/ de yang dgung lo sum cu tsam gyi dus la bab pa na/ byang ra sgreng gi dben gnas na sgrub pa snying por mdzad pa'i tshe/ chos sdings dpal gyi ri khrod/
'di chos bzhin du skyong bar byed pa'i bstan ma gnyis drung du lhags te/ chos sdings kyi mkhan po seng ge dpal zhes pa da lug lo'i mjug'jug la lug thang la 'chi bar
gda' bas khyed kyis ri khrod du phebs nas/ sngon gyi 'phrin las kyi lhag ma ma lus pa bsgrub par mdzad du gsol/ bdag cag rnams kyi ming dang srog snying ni 'di dang 'di
zhes bgyi ba yin no//zhes phul nas bka' las mi 'da' bar dam bcas pa yin la de nas des ji ltar smras pa bzhin/ sngon gyi smon lam gyi dbang gis dgung lo sum cu rtsa gsum pa
la/ kun mkhyen chen po'i gdan sar phyag phebs te gdul bya rnams rjes su 'dzin par mdzad pa yin no//de yang 'di ltar/bung bas pad mo'i tshal mthong ltar//thos bsam snying
po blang bya'i phyir//sngon goms dbang gi 'bad med par//bsam gtan khang pa'i nang du'o//zhes bya ba smras te/ de yang gdan sar phebs nas/ lo bco brgyad kyi bar du sgrub
pa snying por mdzad cing/ de dag gi tshe na yang dpa' bo dang rnal 'byor ma dang/ grub pa thob pa'i rnal 'byor pa rnams kyis dngos su byin gyis brlabs shing/ rgyal chen
rigs bzhi dang/ sum cu rtsa gsum pa'i lha'i bu dang/ bu mo rnams kyis yar ngo'i tshes brgyad dang bcu bzhi dang/ bcubcwa lnga la/ lha rdzas kyi me tog dang/ bdug spos la
sogs pas mchod par byed pa ni thams cad kyis mngon sum mo//de'i tshe naso sor rtog pa'i shes rab kyis//ma 'dres so sor dpyod pa na//

dngos po rnams kyis rang gi 'tshang//gsal bar smras pa ji bzhin no//de yang so sor sdudbsdud pa dang/ bsam gtan gyi mthu la brten nas lta ba'i phu thag legs par chod de dngos
po rnams kyis rang gi rang bzhin kun rdzob sna tshogs su snang zhing don dam par rang bzhin med pa nyid de nyid kyis gsal por smras pa bzhin du bdag med rtogs pa'i shes
rab kyis chos kun sgyu ma lta bur rtogs shing/ spyan dang mngon par shes pa thogs med du shar te yul ljongs 'dir mchis pa rnams kyi dge ba dang mi dge ba'i mtshan ma dang
sems can rnams kyi 'chi 'pho ba dang skye ba dang rang nyid kyi sngon gyi gnas dang/ phyi ma'i gnas dang/ yab dang yum gyi phyi ma'i gnas ji lta ba bzhin du mkhyen te/
dge legs kyi mdzad pa bsam gyis mi khyab pa bskrun cing lung ston par mdzad pa yin no//de'i tshe nyi zla'i rgyu ba kun//dbu ma'i lam du rab phrogs nas//de nyid 'dzin pa'i
rnal 'byor gyis//longs sku'i zhing khams brgya phrag bgrod//'di ltar nga drug rkang bcas kyis dman pa'i las rlung nyi khri chig stong drug brgya'i 'pho ba bcu gnyis po
thams cad dbu ma'i lam du phrogs nas de nyid gzhan du mi 'gyur ba'i bde ba chen por 'dzin par nus pa'i rnal 'byor gyis bden don rnam pa bcu gnyis kyi don mngon sum du mdzad
de/ de nyid kyi ngang nas rgyal ba longs spyod rdzogs sku'i zhing khams brgya phrag rnams su bgrod nas/ zab pa dang/ rgya che ba'i theg pa chen po'i chos la longs spyod
par mdzad pa ni bsam gyis mi khyab ste/ 'on kyang/'di na skal ba dman pa 'ga'//sbyangs pa'i mthu dang goms pa'i rtsal//gang yang med par rang blo'i dpes//gzhan blo dpog
phyir btang snyoms bzhag//ces smras te/ 'dir ni rgyas par ma brjod de/ la la rang la sbyangs pa dang nyams su myong ba ci yang med par rang rgyu mtshan du byas nas gzhan

gyi yon tan la brdzun zhes 'phags pa la skur pa 'debs pa dag mthong ba'i phyi ro//zla ba cha shas kyis gang zhing//khyod sku kun rdzob byang sems gyis//chos kun stong pa'i
rang bzhin te//khyod kyi thugs kyi rdo rje'o//'di'i don ni gsal bar ma smras so//de ltar sbyor ba yan lag drug gi rnal 'byor mthar phyin pa mdzad pa yin te/lo gsum phyogs
gsum dang bcas par//yan lag drug gi rnal 'byor tsam//goms pas grol bar 'gyur gsungs nas//bcubcwa brgyad lo yis smos ci dgos//zhes bya'o//de kho nar ma zad/ rnal 'byor de
nyid las g.yel ba med par/ rje sa skya pa rnams kyi phyag bzhes ji lta ba bzhin lam gyi thun bzhir/ dbang bzhis lus so sor brtags pa'i 'gog pa la gnad du bsnun pa dang/
'bring po dam tshig gi chos skor dang/ lam zab mo bla ma'i rnal 'byor sogs cha lag dang bcas pa la thun bzhi'i rnal 'byor gyis brtson par mdzad cing/ de nyid kyi sgo nas
gdul bya dpag tu med pa bkri bar mdzad pa yin no//de yang 'di ltar/dri med dbang dang rnam dag rgyud//lus rdzogs gdams ngag dang bcas pas//skal bar ldan pa 'bum phrag tsam//smin
cing sgrol bar mdzad pa'o//zhes smras te/ gdan sa 'dir me pho byi ba'i lo yan du lnga bcu rtsa gcig thal te de yang lo re la sbyor ba yan lag drug pa tha na'ang/
tshar lnga re tsam gyis skal ba dang ldan pa'i gdul bya stong phrag drug tsam smin cing grol bar mdzad de/ gdul bya dbang po tha ma pa la yang sngon 'gro'i rnal 'byor gyis
rgyud sbyangs// mchog dbang gong ma gsum gyis smin par byas/ sor sdud kyis stong gzugs phyag rgya chen mo mngon sum du mthong zhing/ bsam gtan gyis de nyid la mnyam par
mi 'jog pa ni med pa'i phyir ro//lam 'bras bu dang bcas pa'i gdams ngag man ngag gzhung bshad cha lag dang bcas pa tshar brgya tsam gyi sgo nas skal ldan stong phrag gnyis
tsam smin

cing grol bar mdzad de/ tha na'ang nyin re la lam dus thun re mi len pa ni med pa'i phyir ro//der ma zad/ nA ro'i chos drug dang/ ni gu'i chos drug dang/ shin tu spros pa med
pa'i man ngag dang/ ri chos skorbskor gsum dang/ 'dus pa'i rim pa lnga dang/ 'khor lo sdom pa'i rim pa lnga dang/ dmar khrid dang/ snying po don gsum la sogs pa'i man
ngag gi sgo nas smin par mdzad pa ni stong phrag gsum tsam ste/ de dag gis don nyams su blangs pas tha na'ang ting nge 'dzin sna re ma skyes pa med do//gzhan yang rtsa ba'i
rgyud brtag pa gnyis pa/ bshad pa'i rgyud dang bcas pa dang/ dpal gsang ba 'dus pa'i rtsa rgyud le'u bcu bdun pa/ bshad pa'i rgyud dang bcas pa dang/ bcom ldan 'das 'khor
lo sdom pa nyung ngu'i rgyud dang/ bcom ldan 'das dus kyi 'khor lo sdom pa'i sdus pa'i rgyud/ 'grel chen dri med 'od dang bcas pa'i bshad pa lan mang du rgya cher mdzad
pas dge ba'i bshes gnyen dpag tu med pa la lung dang mngon par rtogs pa'i yon tan dri ma med pa bskrun par mdzad pa yin no//gzhan yang/ mngon par rtogs pa'i rgyan 'grel
pa dang bcas pa dang/ dbu ma tshig gsal 'jug dang/ 'dul ba'i mdo dang/ mngon pa'i mdzod dang/ rgyas pa'i bstan bcos tshad ma rnam 'grel rnams la yongs rdzogs kyi bshad
pa thengs kha yar mdzad cing dge ba'i bshes gnyen chen po 'ga' zhig la bsam gyis mi khyab pa'i rtogs pa bsgrub par mdzad do//gzhan yang/ lung dang mngon par rtogs pa'i yon
tan du ma la dbang 'byor ba'i dge ba'i bshes gnyen brgya phrag gnyis tsam la 'dul ba'i lung sde bzhi'i bshad pa yongs su rdzogs par mdzad pas de'i tshe na/ sum cu rtsa
gsum pa'i lha'i bu dang/ bu mo stong phrag du mas ri khrod 'di nyid kyi steng gi bar snang la sprin gyi phung po'i gseb nas lus kyi stod phyung ste/ gdugs dang rgyal mtshan
dang/ ba dan dang/ rol mo'i

smras mchod par byed cing/ lha rdzas kyi bdug spos dang/ me tog man dar ba dang/ man da ra?dar ba chen po dag gis zla ba gcig tsam gyi bar du thams cad kyis mngon sum gyis
grub par bkur stir bgyid/ bla mar bgyid/ ri mor bgyid cing lha dang bcas pa'i 'jig rten pa thams cad kyis mchod cing bstod pa'i 'os dam par bzhugs pa yin no//slar yang lha
dang bcas pa'i 'jig rten gyi dpal du yun ring du bzhugs par gsol ba 'debs so//phyi nang snod bcud 'jig rten ma lus pa//'jig rten mes pos rang dgar byas so zhes//mngon pa'i
rgyal sgrogs pa mang mod kyi//grub chen 'di 'dra'i skyabs gzhan 'ga' ma mchis//de phyir bla ma'i mdzad pa las//rang gis thos pa'i cha shas tsam//go bde'i ngag gis brjod
pa yi//dge ba rnam par dkar skyes pa//des kyang skye ba thams cad du//dad pas yon tan ma lus pa//ji bzhin brjod pa'i mthu thob nas//zhabs rdul gus pas len pa dang//dgyes
bzhin rjes su 'dzin par shog//de skad brjod 'di le lo yi//rgya mtshor bying kyang skul byed kyi//ba dan g.yo ba'i dge legs kyi//rnam thar nor bu'i phreng ba spel//dpal
ldan bla ma dam pa'i rnam par thar pa mdor bsdus pa ngo mtshar bkod pa'i sprin gyi rnga sgra zhes bya ba 'di ni/ sgo gsum mi dge ba'i bya ba ring du rgyang bsrings te bla
ma mnyes pa'i bya ba 'ba' zhig gis dus 'da' ba'i nye gnas dpal ldan rgya mtsho zhes bgyi bas legs par bskul ba'i ngor// dam pa de nyid kyi zhabs rdul spyi bor blangs pa
la brten nas rdo rje 'chang chen po'i gsang ba'i mdzod du ma la lta ba'i skal ba dang ldan zhing/ rje de nyid la mi phyed pa'i dad pa brtan po can shAkya'i dge slong mchog
ldan legs pa'i blo gros zhes bgyi bas mngon brjod dang tshig gi rgyan gyis ma bcings par go bde ba'i ngag gis bkrol te/ dus kyi 'khor lo'i rgyud kyi dgongs pas rgyal ba
sku bltams nas lo nyis

stong dang sum brgya drug bcu re brgyad pa me pho byi ba'i lo'am 'dzin byed kyi lo/ dbyug pas nya ba'i bco lnga lha las babs pa'i dus khyad par can la dpal spyang lung chos
sdings thub chen mngon par dga' ba'i dben gnas su sbyar ba'o//gzhan yang slad nas 'di lta bu//rtsom pa'i tshul la 'jug pa rnams//'di las dbri bar mi bya zhing//ngo mtshar
can rnams bsnan par bya//de yang gsal zhing mdzangs pa yi//tshig gis brjod par bya ba ste//mi shes par yang dad tsam gyis//grong pa'i tshig gis ma yin no//zhes so// //

